---
title: Een website maken in 2019, hoe begin je eraan?
date: "2019-02-23"
layout: post
draft: false
featured: true
tags:
    - website
image: ./images/build-website/build-website.jpg
description: "Een website is tegenwoordig niet meer weg te denken voor zowat elke onderneming, vereniging, blogger... Maar hoe begin je er nu aan? Kan je zelf een website maken? Besteed je het beter uit? Welk platform is nu de beste keuze? We helpen jou op weg zodat je de beste keuze maakt."
---

Een website is tegenwoordig niet meer weg te denken voor zowat elke onderneming, vereniging, blogger... Maar hoe begin je er nu aan? Kan je zelf een website maken? Besteed je het beter uit? Welk platform is nu de beste keuze? In dit artikel maken we je wegwijs in de opties en helpen we jou deze beste keuze te maken.

## First things first: bepaal wat jouw website nodig heeft.

Er zijn tegenwoordig gigantisch veel mogelijkheden om een website te maken, met elk z'n voor-en nadelen. Daarom is het erg belangrijk vooraf goed na te denken over wat je met de website wil bereiken. Onderstaande vragen helpen je alvast goed op weg een weloverworgen keuze te maken:

-   _Heb je zelf technische kennis en schrikt het jou niet af om zelf bij te leren over web development?_
    Een website zelf maken kan je veel geld besparen. Weet echter wel waar je aan begint, want er komt dikwijls heel wat bij kijken. Het voordeel is wel dat er online ontzettend veel informatie terug te vinden is over hoe je dit kan doen.
-   _Moeten er regelmatig updates gebeuren aan je website?_
    Als je regelmatig zelf updates wil doen aan je website maar geen kennis hebt van code, heb je nood aan een handig _Content Management System_, of **CMS** die dit mogelijk maakt. Een goed voorbeeld hiervan is <a href="https://wordpress.com" target="_blank">WordPress</a>. Een vergelijking van de populairste CMS vind je terug in [onze blogpost](/blog/vergelijking-cms "vergelijking CMS").
-   _Wil je dingen verkopen op je website?_
    Er bestaan systemen die erg gericht zijn op e-commerce, en je dus enorm kunnen helpen bij de opzet van een eigen webshop. Enkele voorbeelden van dergelijke systemen zijn <a href="https://www.shopify.com" target="_blank">Shopify</a>, <a href="https://woocommerce.com/WooCommerce" target="_blank">WooCommerce</a> (WordPress plugin) en <a href="https://magento.com/" target="_blank">Magento</a>.
-   _Is er een integratie nodig met andere diensten?_
    Als je website erg dynamisch moet zijn en afhankelijk is van externe data, kan je mogelijks een bestaande plugin of extensie hiervoor vinden. (Denk hierbij bijvoorbeeld aan een plugin die je sociale media-posts automatisch toont op je website.) Als er geen plugin bestaat voor wat je juist wil, kan je best beroep doen op web developer die een oplossing op maat voorziet. [Contacteer ons voor een offerte-aanvraag.](https://www.luweb.be/contact "Contacteer ons")
-   _Hoeveel pagina's moet je website hebben?_
    Voor een one-pager met wat bedrijfsinformatie heb je geen gesofisticeerd systeem nodig met een database en veel toeters en bellen. Logisch, toch?
-   _Hoe wil je interactie creëren met de bezoekers van je website?_
    Een website moet een middel zijn om een bepaald doel te bereiken. Dit kan zijn om leads te genereren, een reservatie te doen, in te schrijven op een nieuwsbrief, een aankoop te doen, boodschap over te brengen... **Het is dan ook cruciaal om het doel van je website vooraf te definiëren, zodat deze optimaal ingedeeld kan worden.** Denk hier dus zeer goed over na! Enkel zo zal je website echt toegevoegde waarde brengen.
-   _Wat is je budget?_
    Hoewel er heel wat diensten zijn waarbij je zelf gratis een website kan maken, zijn deze tools enorm beperkt. Je zal dan uiteindelijk toch moeten bijbetalen voor uitbreidingen of features waar je op voorhand niet over nagedacht hebt. Best maak je dus **een checklist met al de requirements** voor je toekomstige website, zodat je achteraf niet voor verrassingen komt te staan. Vergeet ook zeker niet de wederkerende **kosten voor hosting, domeinnaam en eventueel onderhoud** bij je prijsberekening. Deze zijn in sommige pakketten inbegrepen, maar bij andere zal je ze zelf moeten aankopen. Soms is het ook een goed idee om te starten een goede basis, wetende dat je gekozen hebt voor een oplossingen met goede uitbreidingsmogelijkheden. Later kan je dan verder investeren van zodra je budget het toelaat.

## De mogelijkheden

Heb je goed nagedacht over de functionaliteiten die je website moet hebben? **Let's get to work!** Want een keuze maken voor de opzet van een website is makkelijker gezegd dan gedaan.
We overlopen met jou de opties.

### Statische site

Een statische website is de **meest klassieke vorm** van een website. Deze bestaat enkel uit "front-end" code (HTML, CSS en Javascript), zonder dat er een database aan te pas komt.

Door de eenvoudige opmaak hebben dergelijke sites een erg **snelle laadtijd**, **lage hosting kost** en is er **geen verder onderhoud** nodig na lancering.

De laatste jaren winnen statische websites steeds meer aan populariteit, vooral omdat ze heel wat voordelen bieden met betrekking tot de laadtijd, en minder onderhoud nodig hebben dan een volwaardig CMS.

Daarnaast zijn dergelijke websites helemaal niet meer zo statisch als vroeger. Het is bijvoorbeeld perfect mogelijk om diensten te koppelen zoals een extern CMS. Zo geniet je van een **enorme performance-boost** (wat leidt tot een **hogere ranking in Google**), zonder in te boeten in flexibiliteit.

**Niks dan voordelen dus**, en daarom zijn we bij Luweb ook zo'n grote fan van deze statische websites. De initiële opzet van dergelijke website vereist wel redelijk wat kennis en laat je dus best door een developer doen. Uiteraard helpen we jou hier graag bij.

[Vraag jouw offerte voor een supersnelle, statische website.](https://www.luweb.be/contact "Contacteer ons")

Voor de uitwerking van statische websites gebruiken we geavanceerde _static site generators_ als <a href="https://gatsbyjs.org" target="_blank">GatsbyJs</a> (gebaseerd op <a href="https://reactjs.org" target="_blank">ReactJs</a>, een Javascript framework ontwikkeld door Facebook), en het erg gebruiksvriendelijke <a href="https://contentful.com" target="_blank">Contentful</a> om updates mogelijk te maken. Het gebruik van deze tools geeft ons weinig tot geen belemmeringen in het development proces en geeft het **meest performante resultaat**.

**Jouw voordeel? Een vliegend snelle website op maat die alle voordelen heeft van een CMS en al het beste biedt qua beveiliging, snelheid en hosting.**

### CMS

Een _Content Management System_, of **CMS** is erg handig om snel en makkelijk een website op te zetten. Dit gebeurt meestal met behulp van thema's gemaakt door derden waar je uit kan kiezen. Aanpassingen aan de website gebeuren dan aan de hand van een afgeschermd **administratiepaneel**, rechtstreeks in de back-end van website. Er zijn dikwijls veel plugins die het mogelijk maken om andere diensten te integreren (denk aan plugins voor een webshop, Google Maps, SEO-optimalisatie....).

Een website opzetten met een CMS kan je dus perfect zelf doen, mits je enige voeling met technologie hebt.

Heel wat voordelen dus! Maar een CMS kan ook heel wat nadelen hebben. Zo worden websites die afhankelijk zijn van verschillende plugins al snel erg **traag en scoren hierdoor minder goed op SEO, conversie en de gebruikservaring**. Verder kan de kostprijs van thema's, plugins of additioneel maatwerk al snel oplopen.

Voordelen:

-   Mogelijkheid om zelf op te zetten met beperkte kennis
-   Enorm veel keuze aan vooraf gemaakte thema's

Nadelen:

-   In vele gevallen trage websites
-   Beperkt in aanpassingen van design / layout
-   Plugins kunnen beveiligingsrisico's opleveren
-   Prijs kan al snel oplopen eens je maatwerk nodig hebt
-   Bestaande thema's bieden geen uniek design

Ben je er uit dat een CMS voor jou de beste keuze is? We overlopen met jou de populairste opties, zodat je vanaf dag 1 de beste keuze maakt. [Lees het artikel](/blog/vergelijking-cms "vergelijking CMS") en maak een keuze.
