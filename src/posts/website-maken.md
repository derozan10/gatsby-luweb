---
title: "Een website maken in 2019, hoe begin je eraan?"
description: We helpen jou de perfecte keuze te maken om een website op te zetten in no-time.
date: '2019-02-20'
image: ''
---

#Een website maken in 2019, hoe begin je eraan?
Een website is tegenwoordig niet meer weg te denken voor zowat elke onderneming, vereniging, blogger... Maar hoe begin je er nu aan? Kan je zelf een website maken? Besteed je het beter uit? Welk platform is nu de beste keuze?

In dit artikel maken we je wegwijs in de opties en helpen we jou deze beste keuze te maken.

##First things first, Bepaal wat jouw website nodig heeft.
Er zijn tegenwoordig gigantisch veel mogelijkheden om een website te maken met elk z'n voor-en nadelen. Om de juiste keuze te maken, is het erg belangrijk vooraf goed na te denken over wat je met de website wil bereiken. Onderstaande vragen helpen je alvast goed op weg een weloverworgen keuze te maken.

* Heb je zelf technische kennis en schrikt het jou niet af om zelf bij te leren over webdevelopment?
    Indien je graag dingen bijleert over het opzetten van een website, kan je veel geld besparen door je website zelf te maken. Er is online ontzettend veel (gratis) informatie te vinden over hoe je dit kan doen. Weet echter wel waar je aan begint, want er komt dikwijls heel wat bij kijken.
* Moeten er regelmatig updates gebeuren aan je website?
    Als je regelmatig zelf updates wil doen aan je website maar geen kennis hebt van code, heb je nood aan een handig __Content Management System__, of CMS die dit mogelijk maakt. Een goed voorbeeld hiervan is WordPress.
* Wil je dingen verkopen op je website?
    Door producten online aan te bieden, bereik je een grotere afzetmarkt. Er bestaan systemen die erg gericht zijn op E-commerce, en je dus enorm kunnen helpen bij de opzet van een eigen webshop. Enkele van deze systemen zijn Shopify, WooCommerce (WordPress plugin) en Magento.
* Is er een integratie nodig met andere diensten?
    Als je website erg dynamisch moet zijn en afhankelijk is van externe data, kan je mogelijks een bestaande plugin hiervoor vinden. (Denk hierbij bijvoorbeeld aan een plugin die je sociale media-posts ook toont op je website.) Als er geen plugin bestaat voor wat je juist wil, kan je best beroep doen op web developer die een oplossing op maat biedt.
* Hoeveel pagina's moet je website hebben?
    Voor een one-pager met wat bedrijfsinformatie heb je geen gesofisticeerd systeem nodig met een database en veel toeters en bellen. Logisch, toch?
* Hoe wil je interactie creÃ«ren met de bezoekers van je website?
    Misschien wel het belangrijkste puntje van allemaal. Een website is immers een middel om een bepaald doel te bereiken of een boodschap over te brengen. Een doel kan zijn om leads te genereren, een reservatie te doen, in te schrijven op een nieuwsbrief, een aankoop te doen... Het is cruciaal om het doel van je website te kennen zodat je de structuur van je site hier kan op aanpassen. Denk hier dus zeer goed over na. Enkel zo zal je website echt toegoegde waarde brengen.
* Wat is je budget?
    Hoewel er heel wat diensten zijn waarbij je zelf gratis een website kan maken, zijn deze tools enorm beperkt en zal je uiteindelijk toch moeten bijbetalen voor uitbreidingen of features waar je op voorhand niet over nagedacht hebt. Best maak dus je een checklist met al de requirements voor je toekomstige website, zodat je achteraf niet voor verrassingen komt te staan.
    Vergeet ook zeker niet de wederkerende kosten voor hosting, domeinnaam en eventueel onderhoud bij je prijsberekening. Deze zijn in sommige pakketten inbegrepen, maar bij andere zal je ze zelf moeten aankopen. Soms is het ook een goed idee om te starten een goede basis, wetende dat je gekozen hebt voor een oplossingen met goede uitbreidingsmogelijkheden. Later kan je dan verder investeren van zodra je budget het toelaat.

##De mogelijkheden
Heb je goed nagedacht over de functionaliteiten die je website moet hebben? Let's get to work!
Want een keuze maken voor de opzet van een website is makkelijker gezegd dan gedaan! We overlopen met jou de opties.

###Statische site
Een statische website is de meest klassieke vorm van een website. Deze bestaat enkel uit "front-end" code (HTML, CSS en Javascript), zonder dat er een database aan te pas komt. Door de eenvoudige opmaak hebben dergelijke sites een erg snelle laadtijd, lage hostingkost en is er geen verder onderhoud nodig na lancering. Daarnaast is het voor een web developer makkelijk aanpassingen te doen, aangezien alles tot op de pixel nauwkeurig geplaatst kan worden.

De laatste jaren winnen statische websites steeds meer aan populariteit, vooral omdat ze heel wat voordelen bieden met betrekking tot de performantie van een website, en minder onderhoud nodig hebben dan een volwaardig CMS. Daarnaast zijn dergelijke websites helemaal niet meer zo statisch als vroeger. Het is bijvoorbeeld perfect mogelijk om diensten te koppelen zoals een extern CMS, die je website opnieuw laten opbouwen bij een update. Zo geniet je van een enorme performance-boost (wat leidt tot een hogere ranking in Google), zonder in te boeten in flexibiliteit.

Niks dan voordelen dus, en daarom zijn we bij Luweb ook zo'n grote fan van deze statische websites. Enige nadeel is dat er redelijk wat kennis vereist is om zo'n site op te zetten. Uiteraard helpen we jou hier graag bij.

Voor de uitwerking van statische websites gebruiken we geavanceerde static site generators als [link](https://www.gatsbyjs.org/ "Gatsby js") (gebaseerd op Reactjs, een javascript framework ontwikkeld door Facebook), en het erg gebruiksvriendelijke [link](https://www.contenful.com "Contentful") om updates mogelijk te maken. Het gebruik van deze tools geeft ons weinig tot geen belemmeringen in het development proces en geeft het meest performante resultaat.

Jouw voordeel? Een vliegend snelle website op maat die alle voordelen heeft van een CMS en al het beste biedt qua beveiliging, snelheid en hosting.

###CMS
https://trends.builtwith.com/cms

Een CMS of _Content Management System_ is erg handig om snel en makkelijk een website op te zetten. Dit gebeurt meestal met behulp van thema's gemaakt door derden waar je uit kan kiezen. Aanpassingen aan de website gebeuren dan aan de hand van een afgeschermd administratiepaneel, rechtstreeks in de backend van website. Er zijn dikwijls veel plugins die het mogelijk maken om andere diensten te integreren (denk aan plugins voor een webshop, google maps, seo-optimalisatie....). Een website opzetten met een CMS kan je dus perfect zelf doen, mits je enige voeling met technologie hebt.

Heel wat voordelen dus! Maar een CMS kan ook heel wat nadelen hebben. Zo worden websites die afhankelijk zijn van verschillende plugins al snel erg traag en scoren hierdoor minder goed op SEO, conversie en de gebruikservaring. Verder kan de kostprijs van thema's, plugins of additioneel maatwerk al snel oplopen.

Voordelen:
    - Mogelijkheid om zelf op te zetten met beperkte kennis
    - Enorm veel keuze aan vooraf gemaakte thema's
Nadelen
    - In vele gevallen trage websites
    - Beperkt in aanpassingen van design / layout
    - Plugins kunnen beveiligings-risico's opleveren
    - Prijs kan al snel oplopen eens je maatwerk nodig hebt
    - Bestaande thema's bieden geen uniek design

Ben je er uit dat een CMS voor jou de beste keuze is? We overlopen met jou de populairste opties, zodat je vanaf dag 1 de beste keuze maakt.
De meest bekende CMS zijn WordPress, Drupal, Joomla en Wix.

####1. WordPress
Wordpress domineert de markt van CMS al jaren en is zowat de benchmark geworden in de wereld van CMS. Het is een erg gebruiksvriendelijk en populair systeem, met duizenden (zowel gratis als betalende) plugins en thema's. Je vind ongetwijfeld een thema dat je aanspreekt en de integratie met andere diensten gebeurt meestal erg vlot. In vele gevallen is het platform dan ook de beste keuze.

Als je e-commerce wil integreren in je website is het ook goed om weten dat WordPress een erg handige en populaire plugin hiervoor heeft: de WooCommerce-plugin.

**Opgelet** Wordpress heeft 2 varianten heeft: [link](https://www.wordpress.org "Wordpress.org") en [link](https://www.wordpress.com "wordpress.com"). De .org-variant is gratis te downloaden. Je koopt dan zelf je domeinnaam en hosting. De .com-variant is meer een all-in-one, betalend pakket waar hosing en domeinnaam inbegrepen zijn. Ken je niets van hosting af raden we je aan de .com-variant te gebruiken. Verder is de kostprijs van beide varianten erg afhankelijk van het thema dat je installeert.

####2. Drupal
Drupal biedt grotendeels dezelfde functionaliteiten als WordPress maar heeft over het algemeen meer mogelijkheden om te configureren. Het geeft je dus wat meer flexibiliteit en is naar schaalbaarheid meestal de ideale keuze. Hierdoor is het vaak meer weggelegd voor de ietwat grotere bedrijven.

De configuratiemogelijkheden komen wel met de kost dat het systeem ingewikkelder is en het dus iets langer kan duren voor je er mee weg bent. Schrikt dit je niet af? Ga dan voor [link](https://www.drupal.com "Drupal")!

####3. Joomla
Joomla is het oudste platform dat we hier bespreken en is lange tijd het populairste CMS geweest. Hoewel het een uitstekend platform is, heeft het doorheen de jaren veel marktaandeel verloren aan de andere CMS.

Joomla heeft minder plugins en extensies beschikbaar en vele hiervan zijn ondertussen verouderd. Gerucht gaat de ronde dat Joomla ook minder goed zou zijn voor SEO.

Het is waarschijnlijk verstandiger om verder te kijken naar een oplossing die meer future-proof is.

####4. Wix
Een andere populair CMS dat aan een opmars bezig is, is Wix. Het is een platform dat kant en klaar met hosting gekocht kan worden.

het is een erg intuitief systeem dat je toelaat om websites te maken aan de hand van een "drag- en dropsysteem". Qua gebruiksgemak is dit dus een erg goede keuze. Let echter op dat de functionaliteiten erg beperkt zijn.

Wix biedt ook een gratis versie aan, maar die is echter erg beperkt. In de meeste gevallen zal je moeten upgraden naar een premium plan als je een eigen domeinnaam, plugins en geen advertenties op je website wil.

####5. Magento, Shopify
Magento en Shopify zijn 2 volledig aparte CMS platformen, maar nemen ze beiden erg gefocussed zijn op E-commerce. Ze zijn beide erg populair en bieden een uitweg als je niet voldoende hebt aan een plugin van de andere CMS. Ze onderscheiden zich dus door meer functionaliteit voor E-commerce aan te bieden.
Verschil tussen beiden is dat Magento volledig open-source, en dus gratis te gebruiken is. Shopify is een betalend platform maar is gebruiksvriendelijker en dus makkelijker om op te zetten. Magento is dus de meer geavanceerde van de twee, waar Shopify meer entry-level is.
